## 手提電話瀏覽器
相信大部分用家都係直接用手提電話系統本身自帶嘅瀏覽器進行網頁瀏覽，Apple 為 Safari，Android 為 Google Chrome，但瀏覽器同樣會存在私隱問題，如網頁內包含 Cookies 及 JavaScript 追蹤程式，通常係互聯網公司用嚟定位廣告客戶，以便推廣廣告內容，但同時亦都可以俾有心人士利用，追蹤用家嘅相關個人資訊，所以為手提電話選一個合適嘅瀏覽器都好重要。

### Onion Browser (僅限 Apple 用家)
Onion Browser 係 iOS 唯一一款開放程式原始碼嘅 Tor 網路瀏覽器，可以訪問以 .onion 結尾嘅 Darknet 網站，並且基於 Tor 去中心化嘅原理，目前係存在較大難度進行數字證據採集。

#### 使用 Onion Browser 嘅安全 Tips:
##### 檢驗網路是否已經通過 Tor 傳輸
打開 Onion Browser 後，登入 https://check.torproject.org ，即可睇到當前網路是否為 Tor 網路。

##### 唔好使用 #Tor 登入包含任何真實身份嘅服務
使用 Onion Browser 係 Google Search 又或者睇其他網站都好，唔好去登入自己真實身份嘅個人戶口，咁會留低相對應嘅數字證據。

### Tor Browser (僅限 Android 用家)
Tor Browser 係 Tor 官方推出嘅 Android 版本瀏覽器，程式原始碼均開放，用呢個瀏覽器可以訪問以 .onion 結尾嘅 Darknet 網站，並且基於 Tor 去中心化嘅原理，目前係存在較大難度進行數字證據採集。

#### 使用方法
打開程式之後點 Connect，稍等片刻就會連接到 Tor 網路，連接成功之後登入 https://check.torproject.org ，即可睇到當前網路是否為 Tor 網路。然後就可以開始正常瀏覽。

### Firefox Focus
Firefox Focus 係 Firefox 基金會推出嘅一款俾重視私隱問題用家使用嘅“無痕”瀏覽器，程式原始碼開放，呢款瀏覽器會自動 Block 曬網頁裡面所有追蹤用家個人資訊嘅 Script，可以係一定程度上保證避免被網站程式追蹤。

#### 使用 Firefox Foucs 嘅安全 Tips:
##### 開啟反追蹤保護
打開 Settings，將 Privacy 下面嘅 Block Web Fonts 同埋 Tracking Protection 全部開啟，但全部開啟之後部分網站串流功能會無法使用，所以極端情況之下用家自行選擇是否要全部開啟。

##### 關閉發送使用情況
打開 Settings，將 Privacy 下面嘅 Send usage data 關閉，咁樣瀏覽器就唔會將用家嘅使用情況反饋俾 Firefox 知，保證安全。
