## iPhone/iPad/iOS
唔係特指 iPhone iPad，所有搭載 iOS 嘅裝置都係呢個篇章範圍之內。
⚠️⚠️⚠️所有手提電話同 SIM 都帶有 IMEI 號碼，只要你登入廣播塔，就有機會記錄低你 Number，如果上咗台，就好容易 Check 到你係邊個。唔好以為太空卡就安全，手提電話一樣有 IMEI。如果要去野餐，最好唔帶手提電話。

### iOS 裝置嘅安全 Tips:
#### 清除 Location History
打開電話嘅 Settings，Privacy>>Location Services>>System Services（最下面）>>Significant Locations，電話會要求驗證你嘅 Touch ID/Face ID/Password，進入之後將 Significant locations 關閉。

#### 開啟 Find My iPhone
打開電話嘅 Settings，點最上面嘅 Apple ID>>iCloud>>Find My iPhone，開啟之後，當手提電話唔見咗或者俾人盤你嘅時候，可以叫人幫手 Remote 抹咗啲 Data。

#### 關閉 Face ID/Touch ID（可選）
打開電話嘅 Settings，選擇 Touch ID/Face ID & Passcode，輸入 Passcode 之後，關閉 Touch ID/Face ID 相關選項。有巴打表示生物認證可以開啟，當生物認證失敗多次之後，會自動禁用。請自行選擇是否要關閉生物認證。

#### 開啟自動抹除數據
打開電話嘅 Settings，選擇 Touch ID/Face ID & Passcode，輸入 Passcode 之後，打開最下面嘅 Erase Data 選項。⚠️打開之後，輸錯 10 次就會 Delete 曬所有嘢，注意操作。

#### 關閉 iMessage/FaceTime（可選）
如果係使用太空卡嘅用家，可以選擇關閉呢兩個功能，防止俾 Location。
打開電話嘅 Settings>>Messages，將 iMessage 選項關閉。
打開電話嘅 Settings>>FaceTime。將 FaceTime 選項關閉。

#### 開啟加入網路前請求
為防止有心人士 Set 虛假 Wi-Fi，手提電話自動連接到虛假 Wi-Fi 造成資料洩漏，要關閉呢個功能防止出事。並且唔推薦任何用家係野餐嘅使用使用公共 Wi-Fi 上網，會俾 Router 記低你個 MAC 地址。如果唔需要使用 Wi-Fi 網路時，請直接關閉 Wi-Fi，使用 Aircrack 套件，係可以 Scan 到手機曾經 Joined 過嘅 Wi-Fi 名。
打開電話嘅 Settings>>Wi-Fi，將最下面嘅 Ask to Join Networks 關閉。

#### 關閉 AirDrop
AirDrop 會 Display 你個電話個名出嚟，係好危險的！
打開電話嘅 Settings>>General>>AirDrop，選擇 Receiving Off。

#### 關閉藍芽
藍芽存在洩漏手提電話名稱嘅可能性，最好就關閉。
打開電話嘅 Settings>>Bluetooth，關閉 Bluetooth 選項。

#### 關閉個人熱點 
有部分巴打絲打平時 Share 網絡俾朋友用，冇留意關到個人熱點功能，都可以俾人 Scan 到。
打開電話嘅 Settings>>Cellular>>Personal Hotspot，關閉 Personal Hotspot 選項。

#### 設置 SIM PIN
所有 SIM 都有 PIN 功能，作用係防止其他人以特殊方法獲取到 SIM 之後，使用其他電話盜用 SIM 號碼。
打開電話嘅 Settings>>Cellular>>SIM PIN，Change PIN，絕大部分 PIN 默認係 1234 或 8888，具體要睇妳個 ISP，可以 Google 下，⚠️注意 PIN 只有三次機會，輸錯三次就會 Lock SIM。改好之後就開啟 SIM PIN 功能。

### 當出現緊急情況時應急措施：
#### 法律問題
⚠️切記，警察冇權叫你開電話，你可以拒絕，保持緘默，手提電話內容涉及個人私隱，警察都冇權直接睇！

#### Reset 電話
當大家出現咩緊急情況嘅時候，可以緊急 Reset 手提電話，注意唔好嘗試掟電話，掟爛係冇用嘅，有 Chip 就可以讀返啲 Data 出嚟。
打開電話嘅 Settings>>General>>Reset，選擇 Erase All Content and Settings。如果大家實在情況唔允許，可以叫人幫你 Remote 用 Find My iPhone 抹走數據。
